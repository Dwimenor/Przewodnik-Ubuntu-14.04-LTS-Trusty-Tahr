\subsubsection{Stabilny}
Ubuntu bazuje na słynącym ze stabilności systemie Debin GNU/Linux. Pomachaj na pożegnanie krytycznym błędom i zawieszeniom, przywitaj się z niezawodnym systemem, który po prostu działa. Standardy jakości Debiana są bardzo wysokie i do ostatecznej wersji tego systemu nie trafi nic, co mogłoby nagle się popsuć. Aplikacje w Ubuntu zostały więc przetestowane przez tysiące ludzi z całego świata zanim trafiły na twój dysk twardy.
\begin{itemize}
\item Debian GNU/Linux jest tak stabilny, że pod jego kontrolą pracują najważniejsze systemy komputerowe świata, wliczając w to superkomputery oraz serwery wielkich portali internetowych.
\item Poprawki na znalezione błędy trafiają do systemu na bierzaco, bez wielomiesięcznego oczekiwania.
\item Każdy może zgłaszać znalezione błędy i śledzić proces ich naprawiania.
\end{itemize}
\subsubsection{Bezpieczny}
Ubuntu ma zupełnie inne podejście do zagadnienia bezpieczeństwa niż inne systemy. Tutaj bezpieczeństwo wynika z budowy systemu a nie nakładania na system kolejnych łatek i dodawania warstw ochronnych. System jest bezpieczny, ponieważ likwiduje się przyczynę ewentualnych problemów a nie leczy objawy. Ponadto błędy naruszające bezpieczeństwo użytkownika naprawiane są natychmiast. Nierzadkto zdarza się, że od wykrycia luki do instalacji poprawki na milionach komputerów mija mniej niż doba.
\begin{itemize}
\item Dystrybucje Linuksa, takie jak Ubuntu, są powszechnie używane jako serwery sieciowe z powodu dużej wagi przykładanej do ich zabezpieczeń.
\item Modyfikacja ważnych części systemu wymaga podania hasła administratora. Ubuntu zabezpiecza w ten sposób użytkownika zarówno przed intruzami jak i przypadkowym naruszeniem zasad bezpieczeństwa.
\item Gdy zajmujesz się poufnymi informacjami, możesz sprawdzać bezpieczeństwo aplikacji. Wszystko jest pod twoją kontrolą.
\end{itemize}
\subsubsection{Łatwy w użyciu}
Słowo Ubuntu oznacza \emph{"człowieczeństwo wobec innych"}, Linux dla ludzi. Programy, których używasz są zaprojektowane z myślą o tobie, osobie ich używającej i nie są bardziej skomplikowane, niż jest to absolutnie niezbędne. To wcale nie znaczy, że Ubuntu brakuje mocy - pulpit Ubuntu jest pełen innowacyjnych funkcji.
\begin{itemize}
\item Komunikaty są sformułowane w jednoznaczny sposób, więc będziesz potrzebował przeczytać je tylko raz.
\item Programy są ułożone w taki sposób, aby było je łatwo znaleźć.
\item Programy mają uporządkowany i nowoczesny interfejs, skupiający się na zadaniach, które chcesz osiągnąć.
\end{itemize}
\subsubsection{Międzynarodowy}
Nieważne gdzie mieszkasz i w jakim języku mówisz, możesz być pewien iż Ubuntu będzie się komunikowało z użytkownikiem w sposób jak najbardziej dla niego zrozumiały. Dostęp do lokalizacji jest bardzo prosty i zmiana języka systemu ogranicza się do kilku kliknięć. 

Podobnie jak tłumaczenia, Ubuntu dostarcza wybór zestawów znaków i metod wprowadzania, więc możesz używać swojego komputera równie dobrze w jakimkolwiek języku.
\begin{itemize}
\item Tłumaczenia są tworzone przez wielu ochotników z całego świata.
\item Możesz samemu sugerować tłumaczenia korzystając z internetowej usługi Launchpad.
\item Nowe paczki językowe mogą być instalowane szybko i wygodnie dzięki narzędziu Języki.
\end{itemize}
\subsubsection{Dostępny}
Ubuntu od razu zawiera szereg narzędzi ułatwień dostępu, w tym lupę, program czytający pojawiające się na ekranie informacje oraz klawiaturę ekranową. Projekt Ubuntu posiada Zespół Dostępności, który zajmuje się wyłącznie tym, aby Ubuntu stał się bardziej dostępny dla każdego.
\begin{itemize}
\item Ułatwienia dostępu są zawsze dostępne dla ciebie, począwszy od instalatora systemu a kończąć na pulpicie.
\end{itemize}

\subsubsection{Wolny}
Ubuntu jest wolny i otwarty. Nigdy nie będziesz musiał płacić ani grosza, aby zainstalować i używać Ubuntu. Zawsze możesz uzyskiwać, modyfikować, używać i rozprowadzać aplikacje wchodzące w skład Ubuntu. Nie musisz się zastanawiać, czy dany program możesz wykorzystywać, czy licencja nie ogranicza cię do konkretnych zastosować. Nie ogranicza - jesteś całkowicie wolny w wykorzystywaniu i modyfikowaniu systemu i oprogramowania w nim zawartego.

Tak naprawdę, zachęcamy cię do tego! Nie oznacza to tylko, że zaoszczędzisz na oprogramowaniu, ale także, że jest ono całkowicie transparentne i otwarte na analizę. Problemy związane z bezpieczeństwem są wykrywane szybciej, nie ma możliwości dołączenia żadnych przykrych niespodzianek bez twojej wiedzy i możesz nawet samemu dokonywać zmian w Ubuntu.
\begin{itemize}
\item Jeśli tylko posiadasz odpowiednią wiedzę techniczną, możesz samemu modyfikować twoje ulubione aplikacje.
\item Każdy może używać Ubuntu, kimkolwiek jest.
\end{itemize}
\subsubsection{Społeczność}
Społeczność stanowi podłoże dla wszystkiego, co robi Ubuntu. Bez społeczności Ubuntu nie byłby światowej klasy systemem operacyjnym, którym jest dzisiaj. Od dostarczania tłumaczeń, testowania i wsparcia po pisanie nowego oprogramowania i rozwiązywania problemów, społeczność jest nierozłącznie związana z sukcesem Ubuntu. Każdy może pomóc, tak dużo lub tak niewiele, jak tylko ma ochotę. Możesz pomóc kształtować kierunki rozwoju Ubuntu i ulepszać oprogramowanie dla ludzi z całego świata.
\begin{itemize}
\item Każdy może wnieść swój wkład w rozwój Ubuntu, kimkolwiek jest.
\item Ubuntu skupia ludzi z różnych dziedzin zainteresować. Nie tylko programiści mają szansę zobaczyć efekty swojej pracy na milionach komputerów. Także graficy tworzacy tapety, muzycy komponujący dźwięki systemowe, designerzy projektujący ikony oraz wygląd aplikacji, tłumacze dbający o umiędzynarodowienie Ubuntu i wiele, wiele innych osób.
\item Kodeks Postępowania Ubuntu i Rada Społeczności pomaga przewodzić społeczności i zapewnia, że każdy sprawiedliwie ma szansę na wypowiedzenie się.
\end{itemize}




