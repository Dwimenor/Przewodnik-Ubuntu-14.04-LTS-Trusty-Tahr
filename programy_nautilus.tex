\begin{wrapfigure}{l}{0.1\textwidth}
                \includegraphics[width=\linewidth]{images/ikony_pliki.png}
\end{wrapfigure}

Menadźer plików jest programem służącym do przeglądania zawartości katalogów. W Ubuntu menadźer plików nazywa się \textbf{Nautilus} i jest odpowiednikiem programu \textbf{Eksplorator Windows} z systemów Windows oraz \textbf{Finder} z Mac OX X. Na pasku Launchera Nautilus domyślnie jest drugą dostępną ikoną. 

Program Pliki po uruchomieniu wyświetla zawartość katalogu domowego użytkownika, w którym to użytkownik przechowuje swoje osobiste pliki. Każdy użytkownik ma swój oddzielny katalog domowy, którego nazwa odpowiadania nazwie użytkownika. Po utworzeniu konta w katalogu domowym automatycznie utworzone są katalogi Dokumenty, Muzyka, Obrazy, Pobrane, Publiczny, Pulpit, Szablony, Wideo. Użytkownik nie jest ograniczony jedynie do tych katalogów i bez problemu w katalogu domowym może dodać więcej katalogów oraz plików.
\clearpage
\begin{center}
	\includegraphics[scale=0.5]{images/programy_nautilus.png}
\end{center}

W oknie menadźera plików widzimy:
\begin{enumerate}
\item Przyciski \textit{Do tyłu} i \textit{Do przodu}.
\item Aktualne położenie.
\item Zawartośc aktualnego katalogu.
\item Pasek ze skrótami do najważniejszych miejsc.
\end{enumerate}

Menadżer plików w lewym panelu będzie też wyświetlał podłączone urządzenia (pendrive, karty SD, płyty włożone do czytników optycznych) oraz udziały sieciowe (inne podłączone komputery). Pozycja \textit{Komputer} przenosi do początku systemu plików (katalog /)

Do nawigacji w pasku narzędzi oraz lewym panelu wykorzystywane jest pojedyncze kliknięcie lewym przyciskiem myszy. W prawym panelu pliki oraz katalogi domyślnie otwieramy dwukrotnym szybkim przyciśnięciem lewego przycisku myszy. W przypadku otwarcia pliku, Ubuntu rozpozna typ pliku i automatycznie spróbuje przypisać odpowiednią dla danego pliku aplikację. Czasami, system może nie rozpoznać typu pliku lub może zajść potrzeba otwarcia pliku wykorzystując inny program. W takich wypadkach, po dwukrotnym kliknięciu na pliku system zapyta nas, który program z zainstalowanych w systemie chcemy wykorzystać. Możemy również nacisnąć prawym przyciskiem myszy na pliku i z menu kontekstowego wybrać Otwórz za pomocą i wybrać z listy dostępnych programów lub samemu wybrać inny.

Najważniejsze katalogi w folderze użytkownika:
\begin{description}
\item[Pulpit] - wszystkie pliki i foldery umieszczone w tym katalogu zostaną wyświetlone na pulpicie.
\item[Dokumenty] - katalog na dokumenty, pliki tekstowe, arkusze kalkulacyjne itp.
\item[Muzyka] - katalog z plikami muzycznymi. Odtwarzacze muzyki będą szukać plików do odtwarzania najpierw w tym folderze.
\item[Wideo] - katalog z plikami wideo.
\item[Obrazy] - katalog z fotografiami.
\item[Pobrane] - katalog na pliki pobrane z internetu. przeglądaki internetowe domyślnie będą zapisywać pobrane pliki w tym katalogu.

\end{description}

\subsubsection{Tworzenie nowych katalogów}
Tworzenie nowych katalogów niczym nieróżni się się od metod, które dostępne są w innych systemach. Zwyczajnie wystarczy nacisnąć prawym przyciskiem myszy na wolnej przestrzeni w oknie programu (ta metoda również zadziała na naszym pulpicie) i z menu kontekstowego wybrać opcję \textbf{Nowy katalog}. Można również wykorzystać w tym celu panel menu i wybrać Plik > Nowy katalog. Można również wykorzystać skrót klawiaturowy Shift + CTRL + N.

\subsubsection{Ukryte pliki i katalogi}
Ubuntu, jak każdy inny Linux, umożliwia tworzenie ukrytych plików oraz katalogów. Aby ukryć plik lub katalog, wystarczy w jego nazwie na samym początku wstawić znak kropki (.). Gdy chcemy uzyskać dostęp do ukrytych plików lub katalogów, należy z panelu menu wybrać Widok > Wyświetlanie ukrytych plików lub skorzystać ze skróty klawiaturowego CTRL+H.

UWAGA: Wyświetlenie ukrytych plików w katalogu domowym użytkownika wyświetli wiele dodatkowych plików oraz katalogów, które w większości przypadków przechowują ustawienia dla wielu programów użytkownika, wyglądu konta użytkownika oraz zachowań na koncie użytkownika. Niewłaściwe obchodzenie się z tymi plikami, może mieć negatywne skutki. Zaleca się zatem dodatkową ostrożność.

\subsubsection{Kopiowanie i przenoszenie plików oraz katalogów}
Ubuntu, jak każdy inny system również umożliwia kopiowanie i przenoszenie plików oraz katalogów z jednego miejsca do innego. Aby plik lub katalog skopiować lub przenieść z jednego miejsca do innego, trzeba go najpierw zaznaczyć, a następnie nacisnąć na obiekcie prawym przyciskiem myszy i wybrać z menu kontekstowego skopiuj (w przypadku, gdy chcemy go utworzyć kopię) lub wytnij (w przypadku, gdy plik chcemy przenieść), a następnie przechodzimy do katalogu, w którym plik chcemy umieścić i w wolnym miejscu naciskamy prawym przyciskiem myszy i wybieramy wklej. Te same opcje dostępne są z panelu menu i znajdują się one w menu Edycji.

W menu kontekstowym pod prawym przyciskiem myszy mamy również opcję \textbf{Skopiuj do\ldots} oraz \textbf{Przenieś do\ldots} po wybraniu których, będziemy mieli możliwość wybrania folderu, w którym chcemy umieścić nasz plik lub katalog.
Do powyższych czynności, możemy również wykorzystać skróty klawiaturowe. Aby skopiować zaznaczony obiekt, należy użyć skrót CTRL+C, aby go przenieść CTRL+X, aby wkleić obiekt w nowym miejscu, należy użyć skrót CTRL+V.

Aby zaznaczyć wiele obiektów naraz, należy na wolnym miejscu w oknie nacisnąć i przytrzymać lewy przycisk myszy po czym zaznaczyć wybrane elementy. Gdy pliki znajdują się koło siebie, można wykorzystać przycisk Shift i przytrzymując go należy najpierw pojedynczym kliknięciem lewym przyciskiem myszy zaznaczyć pierwszy obiekt, a następnie ciągle przytrzymując przycisk Shift kliknąć na ostatni obiekt. Gdy obiekty, które chcemy zaznaczyć, przedzielone są innymi obiektami, wówczas pomocny może się okazać przycisk CTRL, którego przytrzymanie również umożliwia zaznaczenie wielu elementów, tyle że niekoniecznie muszą one być koło siebie.

\subsubsection{Używanie wielu okien lub wielu kart w programie Pliki}
W przypadku kopiowania lub przenoszenia plików pomocne może być otwarcie wielu okien lub kart. Nowe okno programu pliki można otworzyć na wiele sposób:
\begin{itemize}
\item wykorzystując panel menu i przycisk Plik > Nowe okno;
\item naciskając prawym przyciskiem myszy na ikonie programu Pliki na pasku Launchera i wybierając z menu kontekstowego Otwórz nowe okno.
\item wykorzystując skrót klawiaturowy CTRL+N.
\end{itemize}
Program Pliki umożliwia również pracę z kartami, które również można otworzyć na wiele sposobów:
\begin{itemize}
\item wykorzystując panel menu i przycisk Plik > Nowa karta;
\item naciskając prawym przyciskiem myszy na dowolny folder w oknie programu i wybierając z menu kontekstowego Otwórz w nowej karcie;
\item wykorzystując skrót klawiaturowy CTRL+T.
\end{itemize}

\subsubsection{Wyszukiwanie plików w programie Pliki.}
\begin{center}
	\includegraphics[scale=0.5]{images/programy_nautilus2.png}
\end{center}

To, że Dash jest potężnym narzędziem i że pozwala wyszukiwać pliki już wiemy. Ale pliki i katalogi również możemy wyszukiwać wykorzystując okno programu Pliki. Jak już wcześniej wspomnieliśmy, w oknie programu na pasku narzędzi znajduje się przycisk wyszukiwania (ikona szkła powiększającego). Po naciśnięciu na przycisku wyszukiwania pojawi się pasek, w którym to podajemy frazę (nazwę pliku lub katalogu) do wyszukania. Rezultaty wyszukiwania, podobnie jak to jest w Dashu, możemy filtrować. Możemy określić, czy wyszukiwanie ma się odbywać z obrębie naszego katalogu domowego lub w całym systemie. Możemy również dodać dodatkowe kryteria wyszukiwania określając, jakiego typu pliki szukamy